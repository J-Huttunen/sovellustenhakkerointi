## a) Tutustu kurssin sanastoon, joka on määritelty SFS-EN ISO/IEC 27000:2020:en standardissa, kappaleessa 3. Terms and Definitions. Selvitä seuraavien kappaleiden määritteet ja selitä omin sanoin mitä ne tarkoittavat: 3.2, 3.31, 3.56, 3.58, 3.77.

**3.2 Effectiviness (tehokkuus)** 
- Tehokkuudella tarkoitetaan sitä, kuinka hyvin jokin prosessi tai toiminta tavoittaa sille asetetus tavoitteet.

**3.31 Information Security Incident (tietoturvaloukkaus)**
- Tietoturvaloukkaus on tilanne, jossa tietoturva vaarantuu, esimerkiksi tietomurron, haittaohjelman, tai sisäisen väärinkäytön kautta.

**3.56 Requirement (vaatimus)**
- Vaatimus on jotain mitä odotetaan tehtäväksi tai noudatettavaksi. Esimerkiksi kirjallinen, kuten lainsäädännöllinen tai standardien asettama vaatimus.

**3.58 Review(arviointi)**
- Arvionti tarkoittaa prosessia, jossa tarkastellaan tiettyä aihetta tai toimintaa sen varmistamiseksi, että se toimii suunnitellulla tavalla ja saavuttaa asetetut tavoitteet.

**3.77 Vulnerability (haavoittuvuus)**
- Haavoittuvuus on heikko kohta järjestelmässä, ohjelmistossa tai prosessissa, jota ulkopuolinen uhka voi käyttää hyväkseen.
 

## b) Tutustu standardiin ISO 27034-1 - 5. Selvitä mistä standardi kokonaisuudesta on kyse.
ISO 27034 standardisarja käsittelee sovellusturvallisuutta, eli miten sovellusten tietoturvaa tulisi hallita, kehittää ja ylläpitää. Se tarjoaa ohjeita ja käytäntöjä sovellusten turvallisuuden hallintaan niiden elinkaaren ajan. 
Standardisarjan osat kattavat käsitteet ja periaatteet, sovellusten tietoturvaprosessien kehittämisen ja arvioinnin, sekä muita käytäntöjä, jotka auttaa suojaamaan sovelluksia uhilta ja haavoittuvuuksilta. 


## c) Kuuntele podcast: Meurman 2021: [Laatulöpinät 30: Tietoturvallisuus ohjelmistokehityksessä](https://www.arter.fi/podcast/laatulopinat-podcast-tietoturvallisuus-ohjelmistokehityksessa-tarkastele-kokonaisuutta-ja-hyodynna-viitekehykset/). Mitä mieltä olet podcastin väittämistä?
**1. Mikään ohjelmisto ei ole täysin tietoturvallinen.**
- Mikään ohjelmisto ei ole täysin tietoturvallinen, koska ohjelmistot ovat ihmisten kehittämiä ja inhimillisiä virheitä voi aina sattua. Ympäröivä tietoturvauhkatilanne muuttuu jatkuvasti, joten alunperin turvalliseksi koettu ohjelmisto voi ajan myötä muuttua haavoittuvaksi.
 Siksi on tärkeää valvoa ohjelmistoja sen sijaan, että ajattelisi ohjelmiston olevan täysin turvallinen.

**2. Hallinnollinen tietoturva on teknisen tietoturvan onnistumisen edellytys.**
- Hallinnollinen tietoturva luo pohjan tekniselle tietoturvatoimenpiteille. Se tarjoaa suuntaviivat ja käytännöt, jotka ohjaavat teknisiä toteutuksia. Ilman hallinnollista tukea, kuten riskienhallintaa, tekniset ratkaisut voivat jäädä epäjohdonmukaisiksi tai niitä ei noudateta kunnolla. Teknistä tietoturvaa tarvitaan kuitenkin hallinnollisten tavotteiden toteuttamiseksi. Näiden kahden on siis tuettava toisiaan.

**3. Automaatiotestaus on ohjelmiston tietotruvan kannalta erittäin tärkeää.**
- Automaatiotestaus on tärkeä osa ohjelmiston tietoturvaa, koska se voi auttaa löytämään haavoittuvuuksia nopeasti. Automaatiotestauksen tukena on hyvä olla myös manuaalisia tarkastuksia, jotta voidaan havaita haavoittuvuuksia, joita automaatio ei välttämättä havaitse.
 
**4. Ohjelmistoa suunniteltaessa voidaan tehdä paljonkin auttamaan käyttäjää toimimaan tietoturvallisesti. Usein nämä toimenpiteet kuitenkin vaikuttavat negatiivisesti käytettävyyteen.**
- Usein vahvat salasanavaatimukset, monivaiheinen tunnistautuminen ja tiukat käyttöoikeudet voivat heikentää käyttäjäkokemusta. Hyvä suunnittelu voi tasapainottaa vaatimuksia niin, että turvallisuus paranee ilman, että käytettävyys heikkenee.

**5. Ohjelmiston tietoturvallisuuden suunnitteluun vaikuttaa paljolti se, kuinka arkaluonteisia tietoja ohjelmistolla on tarkoitus käsitellä.**
- Tietoturvavaatimukset ovat aina tärkeitä, kuitenkin niiden laajuus ja syvyys riippuvat käsiteltävän tiedon luonteesta. Arkaluonteisten tietojen, kuten henkilötietojen käsittely edellyttää tiukempia turvatoimenpiteitä. Vaikka vähemmän arkaluonteisia tietoja käsiteltävissä sovelluksissa vaatimukset voivat olla kevyempiä, hyvä tietoturvakäytäntö on aina olennaista.

**6. Ohjelmistokehittäjät näkevät omat ohjelmistonsa aina merkittävästi riskialttiimpina kuin muiden tekemät ohjelmistot.**
- Ohjelmistokehittäjät ovat tietoisempia oman koodinsa heikkouksista ja siitä, mitä puutteita niissä voi olla. Tämä voi tehdä kriittisemmäksi omaa työtään kohtaan verattuna muiden ohjelmistoihin.


## d) Asenna Debian 12-Bookworm virtuaalikoneeseen. Päivitä kaikki ohjelmat.
Asensin debianin läppärilleni.


## Lähteet
https://terokarvinen.com/application-hacking/

Laatulöpinät Tietoturvallisuus ohjelmistokehityksessä: https://www.arter.fi/podcast/laatulopinat-podcast-tietoturvallisuus-ohjelmistokehityksessa-tarkastele-kokonaisuutta-ja-hyodynna-viitekehykset/

ISO/IEC 27034-1

ISO/IEC 27000:2020
